A Diósdi Történelmi Bajvívó Egyesület 1994-ben alakult
azzal a céllal, hogy a középkor játékaival és azok kutatásával, bemutatásával foglalkozzon
A tornaviadalokhoz hasonló játékok - gyűrűdöfés,botvívás - a lovagi tornák kiegészítői voltak
hiszen a közembereknek, városi polgároknak a látványos bajvívásokon kívül ez volt a szórakozás és az időtöltés egyik lehetősége
Így 1995 nyarán elkezdtünk középkori harcművészettel és ezen belül a lovagi tornák gyalogos párviadalaival foglalkozni a játékok mellett
Egyesületünk céljául tűzte ki a XIII-XIV-XV. századi magyar lovagi kultúra és hagyományok kutatását.
-Az Árpád-házi királyok utolsó évszázada,
-az Anjou Királyaink 80 éves uralkodásának időszaka,
-Luxemburgi Zsigmond uralkodásának kora.
Fegyvereinket, eszközeinket, a kornak megfelelő öltözékeinket magunk készítjük számtalan lovagalakos sírkő,freskó és ötvös remekmű, illetve a XIV. századi magyar heraldika igen töredékes emlékei alapján.
Egyesületünk fennállása óta kutatjuk hazánk középkori emlékeit, amelyet megjelenítünk viseletünkben és középkori poggyászunkban.
Hosszú évek folyamán számtalan településen tartottunk bemutatókat
és fontos feledatunknak tekintjük, hogy Magyarország legkisebb településeire is ugyanazt az egyedülálló,gazdagon díszített táborképet vigyük el, mint nemzetközi bemutatóinkra.
Számunkra igen nagy megtiszteltetés, hogy a Visegrádi Nemzetközi Palotajátékokon több mint egy évtizede jelen lehetünk, és látványvilágának kialakításában jelentős szerepet vállalhatunk.
